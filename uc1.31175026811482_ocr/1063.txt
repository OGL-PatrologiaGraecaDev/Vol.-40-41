
719 ns ClVlTATE DEI, s. AUGUSTlNl πο
ashesto, quicum ignem nullum habeat proprium, ac-
cepto tamen sic ardet alieno, ut non possit exstingui.
Haec de exteris quae piget retexere, quibus licet vis
insolita contra naturam inesse videatur, alia tamen de
illis non redditur ratio, nisi ut dicatur, hanc eorum
Iesse naturam. Brevis sane ista est ratio, fateor, sufﬁ-
ciensque responsio. Sed cum Deus auctor sit natura-
rum omnium, cur nolunt ¹ fortiorem nos reddere ra-
tionem, quando aliquid velut impossibile nolunt cre-
dere, eisque redditionem rationis poscentibus re-
spondemus, hanc esse voluntatem omnipotentis Dei ;
qui certe non ob aliud vocatur omnipotens, nisi quo.
niam quidquid vult potest; qui potuit creare tam
multa , quae nisi ostenderentur , aut a credendis ho-
dieque testibus dicerentur , profecto impossibilia pu-
tarentur, non solum quae ignotissima apud nos, verum
etiam qua} notissima posui. illa enim qua: apud nos
prmter eos, quorum de his libros legimus, non habent
testem, etab eis conscripta sunt qui non sunt divini-
tus docti atque humanitus falli forte potuerunt, licet
cuique sine recta reprehensione non credere.
9).. Nam nec ego volo temere credi cuncta qua: po-
sui, quia nee a me ipso ita creduntur tanquam nulla
de illis sit in mea cogitatione dubitatio, exceptis his
quae vel ipse sum expertus , et cuivis facile est expe-
riri; sicut de calce, quod fervet in aqua, in oleo frigida
est; de magnete lapide, quod nescio qua sorbitione
insensibili stipulam non moveat, et ferrum rapiat;
de carne non putrescente pavonis, cum putruerit et
Platonis; de palea sic frigente ut ﬂuescere nivem
non sinat, sic calente ut maturescere poma compellat;
de igne fulgido, quod secundum suum fulgorem lapi-
des coquendo candificet, et contra eumdem suum ful-
gorem urendo plurima obfuseet. Tale est quod et ni-
grae macula: offunduntur ex oleo splendido, similiter
nigrae linea: de candido imprimuntur argento. De car-
bonibus etiam , quod accendente ³ igne sie vertantur
in contrarium, ut de lignis pulcherrimis tetri, fragi-
les de duris, imputribiles de putribilibus fiant. Haac
ipse quaedam cum multis, quaedam cum omnibus novi,
et alia plurima, qua: huic libro inserere longum fuit.
De his autem quae posui non experta, sed lecta pra:-
ter de fonte illo, ubi faces exstinguuntur ardentes et
accenduntur exstinctae, et de pomis terra: Sodomorum
forinsecus quasi maturis, intrinsecus fumeis, nec te-
stes aliquos idoneos a quibus utrum vera essent audi-
rem, potui reperire. Et illum quidem fontem non in-
veni, qui in Epiro vidisse se dicerent, sed qui in Gal-
lia similem nossent non longe a Gratianopoli civi-
tate (a). De fructibus autem Sodomitarum arborum,
non tantum litterae [ide dignm indicant , verum etiam
tam multi se loquuntur expertos, ut hinc dubitare
non possim. Cmtera vero sic habeo, ut neque afﬁr-
manda , neque neganda decreverim : sed ideo etiam
¹ Editi, volunt, Plures vero manuscripti , nolunt : melius
sane; ‘nam de incredulis queritur Augustinum, quod eam,
quam fortiorem appellat, nolint sibi reddi rationem, hanc
videlicetesse voluntatem omnipotentis Dei.
ξ sie MSS. Αι editi, accedente:
(ιι) Nempe Grcnoble.
