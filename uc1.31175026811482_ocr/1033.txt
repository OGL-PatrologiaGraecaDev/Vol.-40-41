659

travcnire conantur, ad hoc ut aut aliud significare
contendant quod adhibetur testimonium de Litteris
'sacris, aut omnino divinitus esse dictum negent. Nam
nullum existimo esse mortalium, qui cum ea, sicut
dicta sunt, intellexerit, et a summo ac vero Deo per
animas sanctas dicta esse crediderit, non eis cedat
atque consentiat : sive id etiam ore fateatur, sive ali-
quo vitio fateri erubescat, aut metuat; vel etiam per-
vicacia simillima insaniae, id quod falsum esse_novit
aut credit, contra id quod verum esse novit aut ere-
dit, ctiam contentiosissime defendere moliatur.
2. Quod ergo in confessione ac professione tenet
omnis Ecclesia Dei veri, Christum de ctelo esse ven-
turum ad vivos ac mortuos iudicandos, hunc divini
judicii ultimum diem dicimus, id est, novissimum
tempus. Nam per quot dies hoc judicium tendatur,
incertum est : sed Scripturarum more sanctarum
diem poni solere pro tempore, nemo qui illas litteras
quamlibet negligenter legerit, nescit. Ideo autem eum
diem judicii Dei dicimus, addimus ultimum vel no-
vissimum; quia et nunc judicat, et ab humani gene-
ris initio judicavit, dimittens de paradiso, et a ligno
vita: separaris primos homines peccati magni perpe-
tratores: imo etiam quando angelis peccantibus non
pepercit ( ll Petr. ιι, 4 ), quorum princeps homines a
se ipso subversus‘ invidendo subvertit, procul dublo
judicavit. Nec sine illius alto justoque judicio, et in
hoc aerio cmlo, et in terris, et daemonum et hominum
miserrima estvita, erroribus arrumnisque plenissima.
Verum etsi nemo peccasset , non sine bono rectoque
judicio universam rationalem creaturam perseveran-
tissime sibi Domino suo cohaerentem in :eterna bea-
titudine retineret. Judicat etiam, nou solum universa-
liter de genere dazmonum atque hominum, ut miseri
sint propter primorum meritum peccatorum; sed
etiam de singulorum operibus pr0priis, qua: gerunt
arbitrio voluntatis. Nam et daemones ne torqueantur,
precantur (Matth. vm, 29) : nec utique injuste vel
parcitur eis, vel pro sua quique improbitate torquen-
tur. Et homines plerumque aperte, semper occulte,
luunt pro suis factis divinitus pmnas, sive in hac vita,
sive post mortem : quamvis nullus hominum agat re-
cte, nisi divino adjuvetur auxilio; nullus daemonum
aut hominum agat inique, nisi divino eodemque ju-
stissimo judicio permittatur. Sicut enim ait Apostolus,
ἶ Non est iniquitas apud Deum (Rom. Ix, M); ct, sicut
η ipse alibi dicit, Inscrutabs'lia sunt judicia Dei, et investi-
’ gabiles eia: ejus ( Id. xl, 33 ). Non igitur in hoc libro
de illis primis, nec de istis mediis Dei judiciis, sed ile
ipso novissimo judicio, quantum ipse tribuerit, dispu-
tabo, quando Cbristus de cmlo venturus est vivOs ju-
dicaturus et mortuos. Iste quippe dies judicii proprie
jam vocatur, eo quod nullus ibi erit imperita: querela:
locus, cur injustas ille sit felix, et cur ille justus infe-
lix. Omnium namque‘ tunc nonnisi bonorum vera et
plena felicitas , et omnium nonnisi malorum digna et
summa infelicitas apparebit.
ι Vini. Iun. et plerique Mss. , subversas : minus bene.
ι su‘ nostri Mss. tu ιλ, murmurque. at.
