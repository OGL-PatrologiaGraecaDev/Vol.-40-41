
79: DE CIVITATE DEI, s. AUGUSTlNI ηε
tas, qua: lingua: ac manibus attributa est, ad loquen-
dum et scribendum apta atque conveniens, et ad opera
artiutu plurimarum officiorumque complenda, nonne
satis ostendit, quali anima: ut serviret tale sitcorpus
adjunctum? Quanquam et detractis necessitatibus
operandi, ita omnium partium cnngruentia numerosa
sit, et pulchra sibi parilitate respondeat, ut nescias
utrum in eo condendo major sit utilitatis habita ra-
tio, quam decoris. Certe enim nihil creatum videmus
in corpore utilitatis causa , quod non habeat etiam
decoris locum. Plus autem nobis id appareret, si nu-
meros mensurarum , quibus inter se cuncta connexa
sunt et cooptata, nossemus :quos forsitan data opera
in his qua: foris eminent, humana posset vestigare ¹
solertia; quae vero tecta sunt , atque a nostris re-
mota conspectibus, sicuti est tanta perplexitas vena—
rum atque nervorum et viscerum, secreta vitalium ,
invenire nullus potest. Quia etsi medicorum diligen-
tia nonnulla crudelis, quos anatomicos appellant, la-
niavitcorpora mortuorum , sive etiam inter manus
secantis perscrutantisquc morientium , atque in car-
nibus humanis satis inhumane abdita cuncta rimata
cst, ut quid, et quomodo, quibus locis curandum esset
addisceret ; numeros tamen de quibus loquor, qui-
bus coaptatio , qua: ἁρμονία graece dicitur , tanquam
cujusdam organi, extrinsecus atque intrinsecus to-
tius corporis constat, quid dicam, nemo valuit inre-
nire, quos nemo ausus est quaerere? Qui si noti esse
potuissent, in interioribus quoque visceribus, quae
nullum ostendant decus , ita delectaret pulchritudo
rationis, ut omni formae apparenti quae oculis placet,
ipsius mentis, quze oculis utitur, praeferretur arbi-
trio. Sunt vero quaedam ita posita in corpore , ut
tantummodo decorem habeant, non et usum: sicut
habet pectus virile mamillas , sicut facies barbam ,
quam non esse munimento, sed virili ornamento, in-
dicant purae facies feminarum, quas utique infirmio—
res muniri tutius conveniret. Si ergo nullum mem-
brum est, in his quidem conspicuis (unde ambigit
nemo), quod ita sit alicui operi accommodatum, ut non
etiam sit decorum; sunt autem nonnulla, quorum so-
lum decus, et nullus est usus : puto facile intelligi in
conditione corporis dignitatem necessitati fuisse prte-
latam. Transitura est quippe necessitas, tempusque
venturum quando sola invicem pulchritudine sine
ulla libidine perfruamur : quod maxime ad laudem
referendum est Conditoris, cui dicitur in Psalmo,
Confessianem et decorem induisti ( Psal. cttl, 1).
5. Jam caetera pulchritudo et utilitas creaturae,
quae homini, licet in istos labores miseriasque pro-
jecto atque damnato, spectanda atque sumenda divina
largitate concessa est,'quo sermone terminari po-
test? in caeli et terrae et maris multimoda et varia
pulchritudine, in ipsius lucis tanta copia tamque mi-
rabili specie, in sole ac luna et sideribus, in opacita-
tibus nemorum , in coloribus et odoribus florum, in
diversitate ac multitudine volucrum garrularum at-
que pictarum, in multiformi specie tot tantorumque
' miti, investigare. Melius ηδε.. vestigare.
juxta βίη-ιω) Karisctm.
